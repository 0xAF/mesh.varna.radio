---
weight: 0
---

# Мештастик Варна

Този сайт е предназначен за любителите на [Мештастик](https://meshtastic.org/) мрежата във Варна (и не само).

Използвайте навигацията вляво за повече информация.

## **ВАЖНО!** 1 Октомври 2025 - Преход към ShortFast!

Колеги,  
След като изследваме достатъчно дълго време мрежата, установихме, че мрежата започна да не издържа на LongFast пресет.
Имаме достатъчно много постоянно активни нода, като някои дни стават над 45, до 50 активните.
LongFast не е пригоден за повече от 20-25, максимум 30 нода.
Прехода към друг пресет е неизбежен вече и колкото по-рано го направим, толкова по-малко ядове ще имаме с времето.

Имайки предвид, че останалата част от мрежите в БГ (в големите градове) са вече на ShortFast, явно и ние се движим в тази посока.
Като добавим и факта, че вече имаме и допълнително още 25 тракера налични в ефира, нещата загрубяха значително на LongFast.

Обсъдихме с активните хора във варненската мрежа и най-вече с тези, които изграждат инфраструктурните нодове (рутерите), чрез които всички можем да комуникираме.

Набелязахме датата 1ви Октомври 2025, когато всички ще превключим нодовете си на ShortFast.
Това включва цялата инфраструктура на мрежата, както и всички лични нодове.

Желателно (да не казвам належащо) е всички, които имат нодове, да превключат на ShortFast на тази дата.
Основните причини за това са:

1. Ако не превключите, оставате в алтернативна и неподдържана от инфраструктура мрежа, в която няма да има потребители.

2. Пречите на основната мрежа, в която се гради инфраструктурата, тъй като и двата пресета говорят на една и съща честота. Т.е. нито вие (на LongFast), нито цялата изградена мрежа могат да работят адекватно.

За това, на 1ви Октомври 2025, нека всички си превключим устройствата на ShortFast и нека мрежата върви напред.
В този си вариант вече я изчерпахме.
