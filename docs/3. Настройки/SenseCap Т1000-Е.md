# T1000-E Настройки

## Стъпки за настройване на устройството през андроид. Адаптирайте инструкциите за IOS или [WEB клиента (не реботи във Firefox)](https://client.meshtastic.org).

1. Пуснете устройството, ако не е пуснато вече, като натиснете бутона еднократно.

2. Изтеглете приоложението [Meshtastic](https://play.google.com/store/apps/details?id=com.geeksville.mesh) за андроид.

3. Стартирайте приложението и сканирайте за Bluetooth устройства, за да се свържете с тракера.

    ![scan](001.jpg)

4. Свързване с тракера през Bluetooth

    ![connect](002.jpg)

5. Трябва да въведете PIN кода, който е **123456**

    ![pin](003.jpg)

6. Ако всичко е успешно, след няколко секунди трябва да се озовете в екрана, който показва активните нодове. За момента трябва да е само вашият нод, понеже още няма настроен пресет за комуникация.

    ![nodes1](004.jpg)

7. След като натиснете таб-а за връзки, долу вдясно (1), обърнете внимание на заградените полета в снимката. Вашият нод (ако го настройвате за пръв път) иска да зададете региона, в който се намирате. Трябва да сте сигурни, че управлявате вашият нод. След това може да продължите към следващата стъпка и да натиснете бутона за настройки (2).

    ![main-settings](005.jpg)

8. Ако сте натиснали бутона за регион в предната стъпка, може да пропуснете тази стъпка. Ако сте натиснали бутона за настойките, то трябва да виждате следният екран, чрез който ще стигнете до LoRa настройките.

    ![lora](006.jpg)

9. Първото нещо, което трябва да насторим е модем пресет-а. В момента на писане на тази информация, все още ползваме пресет LONGFAST. Но след 1ви Октомври 2025, всички нодове ще преминат (трябва да преминат) на SHORTFAST. Ако четете това след въпросната дата, моля да настроите на SHORTFAST.

    ![preset](007.jpg)

10. Следва да изберем регионът.

    ![region_pre](008.jpg)

11. Тук задължително избирате "Europen Union 868Mhz" (EU_868)

    ![region_post](009.jpg)

12. Записваме настройките, най-долу в екрана. Тракера ще се рестартира и след кратко време телефонът ви ще се свърже отново с тракера.

    ![save-region](010.jpg)

13. След като се свържат отново, вече трябва да виждате налични нодове. Може да отнеме малко време, в зависиомост къде се намирате и колко нодове се чуват в ефира.

    ![nodes](011.jpg)

14. Продължаваме с настойките, като натиснем най-дясната иконка в долния край на екрана. Това е стъпка 1 за настройките.

    ![settings](012.jpg)

15. От тук натискаме зъбното колело за настройки. Това е стъпка 2. Запомнете тази рутина (стъпка едно и две), понеже ще ви трябва често.

    ![settings2](013.jpg)

16. Първото и задължително нещо, което ще направим е да запазим личните и публични ключове на устройството. **Това е много важна стъпка, не я пропускайте**. За целта, отиваме в *Security* настройките.

    ![security](014.jpg)

17. Тук трябва да запазите ключовете си задължително. Ще ви трябват, в случай, че си резетнете устройството. В противен случай, няма да можете да комуникирате с останалите в мрежата. Освен ако всеки по отделно не изтрие информацията за вашият нодл за да получи новите ви ключове. Това е важна стъпка, не я пропускайте. Не ви трябва да променяте нищо друго в тази секция. Може да се върнете назад в секцията за настройки.

    ![keys](015.jpg)

18. Избираме секция USER, за да попълним кратко и дълго име. С тези имена ще ни разпознават. 

    ![user](016.jpg)

19. Важно е да имаме адекватни имена за кратно и дълго име. Краткото име е 4 символа, докато дългото може да е 40 символа. Аз лично попълвам нещо значещо за мен лично в краткото име, но за дългото име попълвам "LZ2SLL нещо си", тъй като съм радиолюбител и инициала ми ме идентифицира лесно.
Важно е да се отбележе, че от тук нататък много от промените в конфигурацята ще рестартират тракера и трябва да се презакачите към него или да изчакате автоматичното презакачане от приложението.

    ![names](017.jpg)

20. След като отново сме свързани с тракера, отиваме пак в настройките (онези две стъпки от по-рано). Вече трябва да виждаме новото си име. И избираме *Device*.

    ![device](018.jpg)

21. Тук трябва да сменим ролята на нашето устройство.

    ![role](019.jpg)

22. Тъй като това е тракер, т.е. преносимо устройство, най-добрата роля за това устройство е CLIENT_MUTE. Така ще избегнем допълнителните усложнения и излишното натоварване на мрежата. Това са преносими нодове и трябва да са в тих режим.

    ![role_client_mute](020.jpg)

23. Естествено трябва да изпратим промените до устройството, след което то ще се рестартира и трябва пак да минем през стъпка едно и две за да стигнем до настройките.

    ![save device](021.jpg)

24. Надявам се, че с това сме приключили настройките на устройството.    
    Скоро ще добавя и настройки за MQTT брокера, чрез който ще можете да достъпите Bulgaria канала, където ще комуникирате с хора от цяла България, но също така и ще спестите хоп-ове при рутирането. Нещо което трябва да опиша по-подробно напред във времето.